Podsumowanie:
Kursant musi wiedzieć:
- Czym jest klasa, a czym jest obiekt,
            Klasa - definicja zestawu cech i zachowań danego elementu. Można to sobie wyobrazić jako pewien szablon do późniejszego wypełnienia. Cechy przechowywane w klasie nazywane są polami, a zachowania metodami. W klasie istnieją jeszcze konstruktory, które odpowiadają za tworzenie nowych obiektów. Pola, metody i konstruktory określamy mianem składowych klasy.

            Obiekt – konkretna reprezentacja klasy (instancja). Np. auto marki Audi, model A4, o nadwoziu typu sedan, kolor niebieski.

- zmienne zawarte w klasie nazywane są polami klasy,
-zmienne zawarte w obiekcie nazywane są składowymi obiektu,
- 3 cechy obiektu: stan, zachowanie i tożsamość,
- czym jest referencja na obiekt:
	        Referencja to wartość, która oznacza lokalizację (adres) obiektu w pamięci.
- znać wartości domyślne dla pól nowoutworzonych obiektów:
        •	dla liczb jest to 0,
        •	dla boolean jest to false,
        •	dla char jest to ‘\u0000’ (brak znaku),
        •	dla typów obiektowych np. Stringa jest to null;

- Relacje między klasami:
        •	Zależność (używa) – np. klasa Order używa klasy Account ponieważ obiekty klasy Order potrzebują dostępu do obiektów Account w celu sprawdzenia wypłacalności klienta.
        •	Agregacja (zawiera):
                Agregacja oznacza, że klasa jest skomponowana z innych obiektów, po prostu zawiera je w sobie.
                Kompozycja to szczególny przypadek agregacji, oznacza, że jakiś obiekt nie może istnieć bez innego obiektu np. samochód nie może istnieć bez silnika lub człowiek nie może istnieć bez mózgu.
        •	Dziedziczenie (jest): wyraża związek pomiędzy klasą ogólną a klasą specjalną np. klasa Dog dziedziczy po klasie Animal lub klasa Car dziedziczy po klasie Vehicle
- jak tworzyć nowy obiekt za pomocą konstruktora bezparametrowego,
- kilka referencji może wskazywać na jeden obiekt.


Zadanko na rozgrzewkę – stworzyć poniższe modele danych a następnie utworzyć co najmniej po 3 obiekty w klasie MyObjects, gdzie będzie metoda main:
Book (tytuł, autora, ISBN, rok wydania, wydawcę) ;
Student(imie, nazwisko, numer indeksu, wydział, kierunek, rok studiów);
Invoice (numer fv, produkty, cena łączna, data wystawienia);
Company(nazwę, adres, forma prawna, kierownictwo, data założenia, kody PKD);




Praca domowa1:
Stwórz taką agregację z klas:
Klient zamawiający – Imię, nazwisko, informacja czy klient jest premium
Pracownik– imię, nazwisko, staż pracy, rodzaj umowy o pracę, wynagrodzenie
Zamówienie – data zamówienia, przedmiot zamówienia, kto zamawiał, kto pakował oraz pole „dostawa”
Dostawa – informacja jaka forma dostawy ( w String np. czy kurier czy paczkomat), adres nadawcy, adres doręczenia, informacja czy towar jest „fragile”;
Adres – posiada informacje o ulicy, numerze domu oraz mieście;
Na koniec stwórz klasę InternetShop, gdzie stworzysz odpowiednie obiekty i „połączysz” je.

Praca domowa2:
Stwórz taką oto agregację:
Ciało – klasa, która będzie miała pola typu serce, wątroba, płuca, mózg, mięśnie, oraz pole wiek;
Serce – ma mieć informację o  grupie krwi, tętnie spoczynkowym, tętnie maksymalnym (ta wartość na się zmieniać automatycznie w zależności od podanego wieku ciała);
Wątroba – ma mieć informację o poziomie czynników AST i ALT;
Płuca – mają mieć informację o pojemności, oraz sprawności napełniania wyrażoną w doublu (np. 0.9 to 90%).
Mózg – ma mieć informację o poziomie IQ oraz o wadze.
Mięśnie – mają przechowywać informacje o sile oraz szybkości.
Na koniec stwórz klasę HumanBody, gdzie stworzysz odpowiednie obiekty i „połączysz” je.

Praca domowa3:
Stwórz taką oto agregację:
Konto bankowe – zawiera osobę do której należy, oraz aktualny stan gotówki (dla uproszczenia użyj doubla)
Adres – zawiera addressLine1, addressLine2, kod pocztowy i miasto
Persona – posiada imię, nazwisko, PESEL, dwa adresy: jeden zameldowania, drugi do korespondencji
Kredyt – zawiera osobę, która pożyczyła, oprocentowanie (dla uproszczenia użyj doubla), kwotę pożyczoną, kwotę oddaną, czas kredytu w miesiącach.
Na koniec stwórz klasę Bank, w której będzie metoda „main”, gdzie utworzysz wszystkie obiekty i „połączysz” je.

